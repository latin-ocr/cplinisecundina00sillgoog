vam PRAEFATIO.

historiae intulisse his verbis profitetur: „Ingens Plinii historiarum
volumen elegantissime scriptum .- -.. - et corruptum correxit'?
(v. Guiberti abbat. de Novigento opera, p. 716„ et quae ipse dixi
in diariis scholasticis 1833. nr. 52. p. 414.). Praeter hos vero er·-
rores aliud eorum genus maximam depravationem verborum Pli-
nianorum effecit, lacunas dico, quarum largior messis vix apud
ullum alium scriptorem Latinum invenitur3 e Graecis unus Pau-
sanias hoc nomine cum Plinio comparari potest. Contra liberum
fere se tenuit glossematis, .quae, sicubi inveniuntur, ferme sunt sup·
plementa librariorum ad explicanda asyndeta, ad expediendam con-
structionem κατὰ σύνεσιν (uti 34, 153. eiiciendum fuit prodest) et
similes res minores. ’

Ad lacunas igitur cum iam perventum sit, ante omnia hic loquen—
dum est de codice Bamberqensi iam supra descripto, cuius prima-
rium meritum in ipsis illis lacunis et demonstrandis et explendis
cernitur. Et est quidem hic codex omnium Plinianorum longe prae-
stantissimus et, quales raro editoribus veterum scriptorum obveniunt,
ex archetypo suo ab librario ita descriptus, ut hic in transcribendo aut
summa negligentia uteretur aut archetypi scripturam non ubique intel-
ligeret. Et hoc, quod postremo loco dixi, huic librario non semel acci·
disse docent loci quales sunt 32, 140„ ubi pro Aiunt ita curatos in B
legitur nunti et curatos εἰ, vel 35, 7., ubi pro stimulatio in B leg-itur
stemmatio, vel 35, 1., ubi cum librarius codicis Β litteras in archc-
typo cata prope non amplius legere posset, spatium vacuum reliquit.
Multo saepius tamen negligentiae crimen in librarium cadit, cuius
exempla hoc loco commemorare non opus videtur, cum ex ipsa Iani
collatione typis expressa nemo non affatim ea petere possit. Hinc
ineptam manum primam postea corrigendo , radendo, supra scri-
bendo emendatam, ut chartae parcerem, non ubique afferendam pu·
tavi, sed tum demum, ubi referre videbatur, utraque tum manu ita
sibi apposita, ut eas per Βι et Β2 discernerem, quarum siglarum iam
consentaneum est priore plerumque deteriorem lectionem, posteriore
veriorem significari. Haud raro tamen ipsa manus prima veriorem
lectionem exhibet, uti 32, 10., ubi 13¹ recte habet mitulos , Β2 cum
plerisque omnibus codd. vitulos, quod interpolationem vulgo regnan-

