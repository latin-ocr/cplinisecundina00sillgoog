LXVI PRAEFATIO.

possint expediri ‚ nomina Graeca dico et nomina propria, quorum
utrorumque ratio tantum jad crisim coniecturalem, quantum ad di-
plomaticam accedit. Et Graeco quidem sermone Plinium tam in
singulis vocibus quam in totis locutionibus usum fuisse nemo um-
quam dubitarit neque dubitare potuit qui, ut pauca‘quidem, sed ea
gravissima afferam, praefationis paragraphum 23., tum ἀναπαυόμενον
2, 228., ἀψῖδας 2, 62., βαθέα 2, 223., δόκοι 2, 96., κορυβαντιᾶν 11,
147., ἐνέκαεν 35, 122., ἐν κήποις 36, 13., ἐπιτομὴν τῶν ῥιζοτομου-
,μένων 20, 214., κεχηνότος Διονύσου 8, 58. et plenum hexametrum
27, 100. considerat. Pauca tamen ea erant, et in paucis illis Plinii
usum sermonis Graeci sese continuisse suspicari licebat3 iam vero
scimus multo liberaliorem liae in re Plinium fuisse. Per fragmen-
tum enim Pseudo-Appuleii p. XLI. commemoratum certissime
scimus plurimorum morborum et plantarum nomina ‚Plinium Grae-
cos plerumque fontes secutum Graeco sermone edidisse (v. quae
diximus in quaestionum Plinianarum spec. I. p. 14-21.), quae nunc
Latinis elementis scripta in omnibus codicibus exstant. Summa igi-
tur cum probabilitate coniicere possumus ‚ in omnibus iis locis, ubi
Plinius verbis quod Graeci dicunt vel similibus usus est, Graecis
eum elementis usum fuisse3 at ‚quis ausit hac probabilitate fretus
⁸ omnibus illis in locis sermonem Graecum restituere? Exspectandi
sunt> codices qui hac, etiam in re saniora quam hucusque collati exhi-
bent, et paucis modo in locis prudentior criticus vestigiis codicum in·
sistens a vulgata scriptura recedere sustinebit, uti ipse ego 32, 50. pro
vulgato quas Graeci phrynos vocant non multum aberat quin φρύνους
scriberem, cum in B legatur phi-quus, quamquam haec litterarum
permutatio ex vulgari errore repeti potest. Difficilior etiam fuit res
in nominibus propriis, de quorum emendatione in universum pruden-
tissime monuit Iacobsius praefat. ad Aelian. hist. anim. T. I. p.
XXX. Cum dudum multis exemplis sit comprobatum in eodem
nomine proprio scribendo veteres scriptores non semper sibi consti·
tisse (v. ad 34, 148.)‚ invitis codicibus in nominibus virorum vel
feminarum nil admodum mutavi, uti etiam mutationum rarissime
modo necessitas esse videbatur ; maiores difficultates offerebant no·-

