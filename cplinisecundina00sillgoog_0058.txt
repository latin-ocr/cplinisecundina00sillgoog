VI PRAEFATIO.

cam ‚ ipse unus omnium meorum librorum 2, 230. habet Penius,
recte confirmans lectionem β; melius quam vulgata scriptura Pe- ’
neus e codicibus Barbari hausta docet illa originem errorum in
omnibus reliquis codicibus regnantium penitus vel poenitus. Simi-
liter 2, 232. unus codex A recte habet fons larqus ‘intumescit ac
residit, quod usu Pliniano comprobatum ceteris lectionibus resedit
vel residet praeferendum. Scripturam Dalecampianam et vulgatam
Harduino - Broterianam γ unus ille rursus confirmat 4, 24. por-
tus .- Athenis iuncti, ubi reliqui duo qui mihi ad manus fuerunt
libri Rd male exhibent iunctis, quod ortum esse ex homoeoteleuto
proximae vocis nemo non videt. Uti tamen vix ullius scriptoris
codex invenitur, qui prorsus sit immunis ab omni interpolatione,
ita et codex A hac labe non ab omni parte est liber, non quod bo·
num eius librarium tale quid suscepisse putem, sed quod descri-
ptus est e codice iam interpolato, Ita 2, 234. cum codice d et
editionibus βγ ex interpolatione librarii alicuius dedit Iamque, ubi
codices ceteri omnes Namque exhibent, quod usui Plinii in transitu
ab alia re ad aliam haud raro duriusculi egregie respondet. Maior
interpolatio, quae partim et in alios codices irrepsit, fortasse exstat

’ 5, 133„ ubi pro eo quod ex aliis codicibus dudum est restitutum

olim Nisyros, codex A novam insulam fingit Elimnia Syros, quam
tamen Schn eid ewini coniectura (v. comment.) non sine proba-
bilitatis specie vindicat. Splendidissimam vero interpolationem vi-
demus 5, 2., ubi pro eo quod editiones et boni codices habent Clau-
dio, in codice A centum quinquaqinta milia legitur, qui immanis
error quomodo ortus sit, docet codex D, in quo 0. L. invenitur3
comparari hoc potest cum interpolatione clemens 33, 145. in codi-
cibus VR. Illarum interpolationum auctorem fortasse deprehendas
ex ipso hoc libro, in quo pone librum IV. leguntur haec verbaz
Folio-iter Iunius Laurenaus (sic) releqi, quod nomen ex Iunius
Lucius Aurelianus corruptum esse Schneidewinus putat. Tran-
scripta haec esse a librario codicis A ex archetypo non est quod
dubitemus, illudque nomen Schneidewini indici subscriptorum ad-
dendum3 vide huius prolegg. ad Martialem p. CVIII. sq. coll.
Lerschii dissertatione in M useu m des Rheim'sclz- Westphalischm
Sohulmannervereins 111. 229. sqq.

