PRAEFATIO. xl

manticae 1544, auctius Antwerpiae 1547 editis3· post eum Schot-
tus in observationibus et Surita in commentario ad itineraria vetera.
Inde cum perspicuum esset, hunc codicem libris manuscriptis tum
notis optimis esse accensendum, editionis Plinii novae cura in me
recepta, huius codicis novam eamque pleniorem collationem desi-
derabam, cuius voti ut compos fierem quomodo contigerit, supra
exposui. Codicis excerpendi munus demandatum est duobus presby·
teris ecclesiae Toletanae , hanc ipsam' in rem per unum annum
omnibus suis reliquis negotiis solutis, D. Thomae Ruiz Agudo
et D. Ferdinando Prieto, qui negotio in Hispania, uti huius
terrae inde ex longo tempore est conditio , certe non saepe tra-
ctato tanta cum cura sunt functi, ut maximae iis gratiae volunta-
tis suae et diligentiae sint agendae. Praeterea satis longa prae-
fatione et codicem ipsum et suam agendi rationem eleganter et
docte descripserunt, qua ex praefatione, rei novitatis causa, cum
ex Hispania nunc vix alia via afferantur Latina, iam supra quae·-
dam transcripsi, alia transcribam3 denique tam eximia constantique
litteras pingendi elegantia per sexcentas viginti paginas formae
maximae sunt usi, ut haud scio an quidquam nitidius in hoc ge-·
nere inveniri possit. Testati etiam hoc sunt librarii Regis nostri
artis suae peritissimi, ,et chalcographiae potius quam librariae
artis illud volumen dicas. Contulerunt autem illi viri Summe
Reverendi codicem Toletanum cum editione Dalecampii anni
MDLXXXVH. ea fere* ratione, qua saeculo septimo decimo et
octavo ante philologiam in artem atque disciplinam redactam viri
docti utebantur. Presbyteri scilicet Hispani de hac re ita disse-
ruerunt: „Ad numerum vero et qualitatem variantium quod
spectat, animus quidem fuit nobis omnes omnino differentias
transcribendi, iis dumtaxat] exceptis, quae interpunctionis et ortho-
. graphiae vitio in aperto manuscripti mendo cubarent. Id consilii
coeperamus, rati primum non adeo frequentia fore in conditivo
codice menda: gnari deinde accidere non raro, ut in depravatissi-
mis quibusdam locis verae genuinaeque lectionis haud alibi de·
tectae vestigia inveniantur. Ab hoc tamen consili0, quod in priori-
bus libris secuti memmae, recedendum postea censuimus in locis

