, vam , rums-Ano.

prioribus potissimum triginta cum primo libris saepe nihil aliud
mihi faciendum putavi, nisi ut difficultatibus loci pessime corrupti
indicatis vulnus detegerem, de eo per me sanando desperans. Hanc
ad modestiam in Plinio quoque magni Ioannis Friderici Gronovii
exemplo commendatam tales codices, quales sunt Bambergensis in
Plinii libris extremis et Bambergensis in Livii libro trigesimo tertio,
vel audacissimos criticos invitent necesse est, quam ego in permultis
locis maxime triginta priorum librorum eatenus sum secutus, ut nunc
paene poeniteat, cum sine dubio etiam de multis horum librorum
locis coniecturae sint prolatae, quas modo ea de causa recipere du-
bitavi, quia codex qualis est Bambergensis non aderat, qui iis post-
liminii iure succenturiaretur, quod, ut unum certe exemplum afferam,
in verbis thynni iecur 32, 76. Reinesii coniecturae accidit. Paucis
in locis, quos omnes in indice critico, de quo infra dicam, significavi,
cum in omnibus codicibus corrupti essent, coniecturas virorum do-
ctorum recepi, non quod per eas locum sanatum putarem, sed ut certe
quod legi posset exstaret 3 vide suqentes 32, 124. Maxime vero, ut
ad rem redeam, discrimen illud inter necessarias et temerarias con·
iecturas tum advertendum erat, ubi non de sermone, sed de rebus
ipsis a Plinio narratis agitur. Facillime hic accidere potuit et revera
accidit, ut aliquis errores librariorum emendaturus ipsum Plinium
emendaret. Velut si quis omnes numeros exigere velit, facile ipse
Plinius ei adversetur, qui 6, 62. 63. diversitatem numerorum geo-
graphicorum agnoscit3 rursus qui unum alterumve in nominibus er-
rorem corrigat non librarium, sed Plinium in veram viam reducat,
qui festinabundus Dionysiam et Donusam insulam, item Cinaram et
⁴Pinaram nominavit, cum utrorumque nominum alterum mode, uti
ex Mela scimus, verum sit. Hunc in errorem ipsius Plinii emendandi
potissimum Pintianus in libris geographicis incidit, qui ubique Pli-
nium Straboni conciliaturus multis in locis Plinium ut in Plinio
quaereremus effecturus erat, inciderunt SalmasiusJBodaeus, alii, qui,
ut Plinium cum Aristotele, Theophrasto, Dioscoride congruum red-
derent, vere portentosas coniecturas in medium proferre non dubita-
runt, non cogitantes primum illi Plinium praeter illos scriptores

