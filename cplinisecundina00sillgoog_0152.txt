Lxxx PRAEFATIO.

in modum corrupta. Ea de causa etiam in talibus locis, quos me
recte interpretari posse ipse desperabam, dubitationes meas proferre
et imbecillitatem confiteri, quam speciem eos me intellexisse prae me
ferre malui, ita demum difficultates a me monstratas aliquando remo-
veri posse sperans. verbositatis crimen, dummodo per eam res ipsa
sit promota, his in rebus minus reformido quam ieiunae sterilitatis,
qua efficitur, ut multa quae explicanda erant non explicentur et quid
editor sentiat, saepe nesciamus. Quod autem non omnia ita exposui,
factum id est per magnum operis Pliniani ambitum. In locis paral-
lelis e vetustis scriptoribus laudandis hos mihi fines posui, ut modo
graviores eorum afferrem, quos ipsum Plinium expressisse (quales sunt
Aristotelis, Theophrasti) et quos ab aliis, uti a Plinio Valeriano, ex
Plinio sumptos esse manifestum est, quae autem ab aliis scriptori-
bus Plinio congrua narrantur, ea omnia omitterem, ipsa vero illorum
scriptorum verba exscriberem, ubi aut ad explicationem aut ad emen·
dationem locorum Plinianorum referre videbatur. Quid verbi causa
iuvit 2, 96. sqq. e Livio, Valerio Maximo, Iulio obsequente, aliis
verba afferre, quibus ostenta a Plinio narrata referuntur? Pariter in
nominibus geographicis Strabonem, Stephanum Byzantium, Ptole-
maeum, alios tum demum produxi, ubi per coniecturam tale nomen
a me primum est immutatum aut codicibus nihil nisi errores calami
exhibentibus lectio vulgata β fuit retinenda. Hanc ad vindicandam,
undecumque potui, locos parallelos arcessivi, quibus frustra quaesi·
tis nomen ipsum ex more mihi recepto in indicem miticum reieci
reiectumque littera β apposita notavi.

Nihil iam reliquum est, nisi ut lectores, qui huic libro contingent,
ingentes difficultates, quibuscum mihi conflictandum fuit, ne prorsus
obliviscantur, enixe rogem. Et ambitus operis et rerum in eo tracta-
tarum multitudo et varietas quin ad multos errores (quos tales haberi
posse velim, quales hominibus condonandos esse nuperrime docuit
summus Her mannus in dissertatione de Euripidis Troadibus, p. 5.)
me deduxerit, minime dubito, et qui totum opus ex uno quem ipse
potissimum tractavit loco iudicare et suam curam in re pusilla, uti
decet, quoquoversus intentam ab editore totius naturalis historiae
expetere voluerit, cui generi iudicum talis iudex accensendus sit, alii

