PRAEFATIO. XXXI

illas lectiones per V et M notatas hauserit, de qua re certissime mihi
est persuasum eum mori saeculi sui parentem, quo accuratiori codi-
cum indicaturae minus pretium statuebatur, dummodo ipsae le-
ctiones proferrentur, ex quinque suis codicibus supra nominatis eas
sumpsisse, solo Chiffletiano excepto, cui ut praestantissimo libro potio-
res partes eranttribuendae. Quod vero paucis locis ipsos illos quin-
que codices nominatim attulit, fortasse aut natura variae lectionis
maius aliquid quam simpliciores illas siglas flagitare videbatur, aut
aliquoties certe indicare voluit, ubi codices, quibus tantum debuit,
exstarent. Ita Dalecampio laboris taediosissimi, quo tot millia vari-
arum lectionum e sex suis codicibus excerpsit, gratiae quam maxi-
mae sunt habenda03 et si illis non ea cum cura uti sciebat, qua
dignae fuerunt, tribuendum aliquid est aut communi hominum im-
becillitati, qua nos omn es laboramus, aut nimiae alicui modestiae,
qua homo optimus a scriptura vulgata toties recedere verebatur,
quoties illae lectiones imperabant. Ceterum in historia quoque plan-
tarum Lugduni anno 1587. duobus voluminibus edita, quae a non-
nullis Ioanni‘ Molinaeo tribuitur, ex iisdem, ut videtur, codicibus ali-
quoties lectiones attulit , quae ad margines editionis Plinii non
leguntur.

Qui proxime a Dalecampio ad Plinii permultos locos emendandos
codicibus usus est Claudius Salmasius, magnis laudibus exornat
Thuaneum, quem omnium vetustisimum (de hyle p. 168. a. C. coll.
exercitt. p. 81. a. Β. 86. a. B. edit. Ultraiect. 1689.) omniumque
optimum vocat (de hyle p. 73. b. C. coll. exercitt. p. 583. a. G.).
Habuit Regios quoque codices (exerc. p. 19. a. G.), quorum nomi-
natim alterum affert (exerc. p. 278. a. C. 583. a. Gn, hyle p. 233.
b. B.). Tres libros laudat exerc. p. 39. a. C„ librum R. B. (i. e.
regiae bibliothecae) p. 451. a. F„ excerpta Plinii vetustissima (i. e.
Pseudo-Appuleium , de quo infra) p. 568. Hos omnes inter libros
saepissime Riqaltianum disertis verbis affert, quo tamen de libro
iudicans parum sibi constat. Etenim cum exercitt. p. 81. a. B.
eum celebret ut optimum et antiquissimum, p. 610. b. F. non multo
meliorem editis et p. 705. b. Β. ut bonitate sic et vetustate inferio-
rem dicit. Denique Palatini cuiusdam codicis mentionem facit (v.

