LXIV , PRAEFATIO.

p. LIII. alia de causa allatum afferam, verba, si qua alia, Pliniana
et requlare est utrumque ductile3 coronarium 34, 94. etiamnum cum
Harduino sola ea de causa eiicere velit, quia in nullo prorsus codiee
exstantia modo editionibus vetustis et cum iis editioni β accepta re—
feruntur? Quis porro 35, 139. ex omnibus codd. pueris praeferat pro
eo quod β habet pulveris? Hinc iam per libros sex novissimos non
paucis in locis, quos index criticus indicat, scripturam editionis β et
ceteris omnibus codicibus et ipsi B praetuli, id quod saepius etiam
faciendum in libris triginta prioribus, ubi praestantissimo illo codice,
qui locos plurimos aut solus sanabat aut solus auctoritatem editionis
β confirmabat, carendum fuit. Ceterum eam multis fdedisque inter-
polationibus maiore ex parte ingenio virorum doctorum debitis non
esse vacuam quaevis fere pagina docet. Iam vero quaeritur, unde
scriptura vulgata, qualem eam Dalecampius exhibet, sit orta et qui·
bus auctoribus nitatur3 quaeritur, utrum ea ex codicibus antiquis no-
bis iam ignotis an ex coniecturis virorum doctorum sit hausta, quam
quaestionem iam summus Lessingius, uti ebueynii epistola aliqua ad
eum scripta cognoscimus (vide Lessingii opera, T. XIII. p. 620. ed.
1840.), accuratiore indagatione dignam censuit. Opere Pliniano
anno 1469. e codice satis vitioso, quamquam in nonnullis locis minus
lacunoso, quam sunt codices ceterum illa editione meliores (coll. 32,
13.), primum edito (cuius libri rarissimi in bibliotheca academiae
lenensis servati diligenter examinandi benevolentissime mihi copiam
fecit Carolus G'dttlingius), Alexander Benedictus ad editionem
suam anno 1507. emissam adornandam usus potissimum est Her·
melai Barbari castigationibus interim (anno 1492. 1493.) editis,
magni tamen aliquid non praestitit. Tum exstitere Ioannes Caesa-
rius (1524.), qui nullo usus codice aliquot in locis, quorum nume-
rum ipse mirum quantum auxit, omnia vitia typographica priorum
editionum a se correcta loco emendationum habens, veram scriptu-
ram restituit, Desiderius Erasmus, qui in editione Frobeniana 1525.
ope codicis vetustissimi, „sed, ut fere sunt, depravatissimo scripti’'
non pauca emendavit, quae a nemine hactenus animadversa citra
subsidium exemplaris nullis coniecturis restitui potuisse ipse profite-
tur, Beatus Rhenanus 1526„ Bellocirius sive Danesius‚ qui in

