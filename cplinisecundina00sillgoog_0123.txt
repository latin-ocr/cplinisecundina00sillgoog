PRAEFATIO. Lxx

est immutata. N am ut taceam illorum librorum emendationem, nbi
Bambergensis nos destituit, ab ea perfectione, quae sex libris postre-
mis per illum contigit , mirum quantum abesse, de ipsis prioribus
libris eorumque emendatione rectius quidem quam ante Bambergen-
sem repertum iudicare possumus3 sed haec ipsa intelligentia confi-
dentiam animi multum imminuat necesse est. Quodsi enim codex
Bambergensis non detectus fuisset, per libros praestantiores, quales
sunt AVRa, quibus proximi accedunt ΘΤ d, id effici posse existi-
matum foret, ut naturalis historia, si non ad plenam sui integritatem,
at certe ad eum nitorem reduceretur, qui ab illa proxime abesset.
Haec spes tota est concussa. Uti crisis Plinii per Bambergensem
est facilior iacta, quod nunc rectius de codicibus eorumque auctori-
tate iudicare licet, ita eadem multo quam antea difficilior evasit, quia
a Bambergensi destituti prorsus dubii haeremus, quousque progredi
liceat. N am vel fortissimus membranarum assecla confiteri debebit,
per illos quos supra praestantiores dixi codiceS, si cum Bambergensi
comparantur, non multum profici (cuius rei cum innumera alia
exempla, tum luculentissima exstant 36, 65. et alii excidere reyes.
Statuit eos, vel 36, 72. inqenio Facundi Novi mathematici, ubi, ut
nihil dicam de grege inutilium codicum Zoegae, vel boni ceteroquin
codices, quales -sun't R VTd , nihil dant, quod illis codicum servis
arrideat), et proinde in libris triginta prioribus permultos locos
superesse dolebit, ubi corruptelam insanabilem latere ex codicum
scriptura suspicari potest 3 idem vero, quod etiam durius est, plures
fortasse exstare concedet , ubi ne suspicio quidem talis oritur. Quis
umquam 35, 176. sine codice Bambergensi suspicatus esset pro
candens in calice novo legendum esse addens in calicem vini, cum
primae vocis nullum in omnibus codicibus praeter Bambergensem
vestigium exstet, sequentes in iis modo corruptae legantur? Rursus

