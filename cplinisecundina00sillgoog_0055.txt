PRAEFATIO. 111

non sufficere cum satis constaret , publice rem promovendam
Thierschi u s vidit, et cum auctoritas Regiae academiae litterarum
Monacensis non deesset, LUDOVICUS 1. Rex Bavariae artium et
litterarum studium communi vinculo esse coniunctum sciens, cle-
mentissime promisit se quae academiae litterarum ad apparatus
editionis Plinii faciendos necessaria viderentur , suis sumptibus
erogaturum esse. Codicibus qui conferrentur dignissimis designatis,
Ludovicus de Ian, disciplinae Thierschianae alumnus prae-
stantissimus, ad hoc negotium exsequendum destinatus, itinere
duodecim mensum ita est usus, ut Italicis et Parisiensibus libris
excerptis huic operi molestissimo perficiendo aptiorem se hominem
haud eligi potuisse abunde testaretur. Sed praeter illos libros ma-
xime Toletanum et Vossianum librum denuo inspiciendos esse cum
Pintiani et Ioannis Friderici Gronovii excerpta docerent, singulari
prorsus fortunae favore factum est, ut libri Toletani, ad quem vix
aliter aditus patebat, accuratius inspiciendi copiam faceret IOAN-
NIS Serenissimi Ducis Saxoniae exoptatissima voluntas , quo in-
tercedente ANTONIUS beatissimus Rex Saxoniae ab FERDI-
N ANDO VII. Hispaniarum Indiarumque Rege , neptis suae tum
marito, facile impetravit, ut quaecumque in illa terra ad rem prorsus
novam perficiendam fieri possent fierent. At de Vossiano quoque
libro vota eventu non caruerunt. Berolinum enim cum anno
MDCCCXXVIII. naturae scrutatores septimum convenissent, Bot-
tigerus recitata dissertatione de silphi0‚ planta illa antiquitatis
tam quaesita quam pretiosa, rem Plinianam rursus retractavit et de
codicis Vossiani insigni gravitate in oratione Plinii emendanda
omnibus adeo persuasit, ut auspice et duce Okenio plures physi-
corum pecunias conferrent (videatur Okenii Isis 1829. Vol. 32.
p. 317-331. 355—358.)‚ quae postea a doctis nonnullis Beroli-
nensibus , ut sumptibus ad codicem conferendum necessariis suffi-
cerent, adauctae ab Henrico Lichtensteinio antiquitatis do·
ctae et rerum naturae pariter perito ad me transmissae ita sunt
collocatae, ut alterius etiam libri Vossiani collationem nanciscerer.
Ita omnibus aut iam factis aut certe praeparatiS, ut optimi omnium
bibliothecarum totius Europae libri manu scripti in usum novae

