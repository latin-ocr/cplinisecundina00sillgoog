an PRAEFATIO.

rum hominum effugerant? Nihil critico quamvis supercilioso mo-
destiam aeque commendare potest, quam codex, qualis estin Plinio
Bambergensis, et mihi ipsi hic liber pretiosissimus viam, ut puto, cer-
tam monstravit, qua mihi incedendum esset. Ubi enim eius auxilio
nitimur, diligentissime eum, quantum fieri potuit, secutus postremos
sex Plinii libros ad eum conformavi et reliquis omnibus qui prae·
⁴ terea mihi praesto erant codicibus tum demum aliquid tribuendum
esse existimavi , cum ille aperte corruptus medela aliunde petenda
egeret. Sunt quidem homines qui codicem aliquem tamquam 'bonum
et eertum ducem compertum etiam per avia et dumeta sequuntur,
caeci illi homines, quia caeci esse volunt, et proinde ad labendum pro·
clives. At nullus umquam codex, uti hoc rei natura ipsa fert, mendis
prorsus liber est, easque etiaminBambergensem non uno in loco irre·
psisse supra vidimus. Codicibus bonis, ut Madvigii critici eximii verbis
utar in epistola critica ad Orellium p. 59. scriptis, obtemperandum est,
non serviendum, hocque praeceptum ita meum feci, ut ubi scriptura
codicis B legibus grammaticae sensuique recti adversari videretur,
eum deserere non dubitarem et aut ad alios codices aut ad aliorum
measque coniecturas confugerem, de qua re accuratius loquendi in-
fra locus dabitur. Codici Bambergensi, quantum fieri potuit, obtem·
perando id praestare volui, ut certe sex postremi Plinii libri secun-
dum severiores leges artis criticae constanter emendati legerentur3
num praestiterim, lectorum erit iudicium.

Alia res fuit in libris prioribus (de ratione qua indicem libri primi
tractaverim ad huius initium est dictum), ubi nobis a Bambergensi
desertis magIs eclectica quae dicitur crisi utendum fuit. Nam licet,
uti par fuit, hoc sim secutus, ut, qui in singulis libris praestantiores
habendi essent codices, eos per hos ipsos libros sequerer, ceteris codi-
cibus tum demum, ubi illi destituerent, in subsidium vocatis, et in hac
legesequenda etiam ab elegantiis codicum inferioris ordinis numquam,
quantum scio, me pellici passus sim, maximus tamen numerus locorum
erat, ubi nobis a melioribus codicibus destitutis ad deteriores, quin ad
deterrimos confugiendum fuit , non quo interpolationem , ut verba
certe legi possent, inde reciperem, sed quia, uti p. LVI. exemplis
nonnullis in hanc rem allatis comprobavi, in deterrimis adeo codici-

