PRAEFATIO. XLIII

titiam ducere libuit non meis, sed ipsius Plinii integerrimis verbis
conscribo. .- In margine autem, ubi necessarium putavi, super iis
maxime, quae obscura vel gravia ad intelligendum proponuntur,
ingenioli mei qualemcunque capacitatem communicavi, nullum prae·
iudicium doctioribus faciens.'' Harum vero glossarum marginalium
in codice Guelferbytano nullum est vestigium, uti in universum
Robertus paucissima in oratione Plinii immutavit, nisi quod non-
nullas peragi-aphes aut in brevius contraxit aut transposuit (3, 68.
66. 7, 41. 37. 175. 174.) et ea de causa ingenio suo aliquid con-
donavit· Unum additamentum, quod e‘margine in ipsa Plinii verba
migrasse dixeris, legitur 7, 179., ubi Robertus, pluribus vaticiniis
vetustis e Plinio repetitis, ad superstitionem ethnicorum castigan-
dam addit: „Sed his vaticiniis non credendum, cum saepius falsa
sint.” In integris autem Roberti codicibus, uti ex eius prooemio
patet, index totius epitomae Pliniano similis inveniatur necesse est.
Ceterum codex e quo bonus monachus sua sumpsit, quem, sicubi
laudandum habebam Robertum, nominavi (quo loco statim id ad-
dendum , per eas paragraphos , ubi excerpta eius afferuntur , ibi
modo ea intelligenda esse, ubi nominatim dicuntur, et ex silentio
nihil esse conficiendum), non optimis quidem (quod iam illud Ara-
biam 2, 190. prodit), at melioribus certe est accensendus et magnam
similitudinem cum K r et cum lectione vulgata β prae se fert, cuius
bonas lectiones saepissime confirmat. Permultis locis bonas et alio·
rum et illorum librorum lectiones confirmat, solus coniecturis viro-
rum doctorum calculum adiicit (2, 90. 108. 114.‘ 6, 59.), solus
etiam ex omnibus meis libris veram lectionem aliquoties prodit
(6, 214. 8, 36.), ut integro codice uti nobis non licuisse sit dolen-
· dum. Idem vero cum alia vitia, tum interpolationes omnibus codi-
cibus communes habet (2, 4.), et aliquoties solus est interpolatus
(3, 5.), quo etiam referri possunt dittographiae sibi appositae, uti
2, 89. 5, 53.

Ineditis scriptoribus , unde aliquem fructum in emendationem
Plinii redundaturum sperabam, cum eam curam impenderim, erunt
qui mirentur Vincentii Bellovaceneis specula a me non esse in au-
xilium vocata, quippe quae Plinii emendationis gravissimum esse

