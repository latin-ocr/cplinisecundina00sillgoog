Ι Ι PRAEFATIO.

effatis; ipsum Plinium conformandum ad regulas artis criticae et
ad leges naturae novo exemplo pariter *ei adhibendas. His demum
peractis physici debebant commentarios rerum conscribere, quibus
antiqua novis componerent, res obscuriores illustrarent, errores
Plinii ad leges veritatis exigerent. Ν on nostrum est pluribus hoc
loco exponere, quibuscum difficultatibus operi ita suscepto confli-
ctandum fuisset, et nescimuS, num viri docti Francogallici sub
Napoleonis imperatoris Francogallorum auspiciiS, Strabone ad finem
perductO, ad Plinium quoque edendum destinati, cuius libros geo-
graphicos edendi provinciam Letronnio demandatam fuisse ex huius
praefatione Dicuili p. IV. colligere licet , eandem viam ingressuri
tuissent3 certe Fridericus Thierschius, solidioris doctrinae
inde ex longo tempore inter Bavaros vindex acerrimus, cum natu-
rae scrutatores anno post Monacum convenissent et de ipsa re de-
nuo disceptari coeptum esset, dicti Hesiodei bene memor, velis ”
paululum contractis ut ante omnia orationi Plinii turpissimis vitiis
omnis generis inquinatae emendandae consuleretur et, quodcumque
auctoritatis publicae esset naturae scrutatoribuS, huic operi gra-
vissimo impenderetur suasit. Consilio prudentissimO, uti par fuit,
omnium suffragiis probato rursus T hierschio auctore, qui prae-
terea totam se rem in consessu Regiae academiae litterarum Mo-
nacensis ulterius pertractaturum est professus , criticae editionis
Plinianae partes a societate naturae scrutatorum mihi sunt deman·
datae, ut quem in parte certe aliqua naturalis historiae emendanda
et illustranda versari a Thiers chio doceretur, ex quo ego sti-
pendio Regio FRIDERICI AUGUSTI I. beatissimi Regis Saxo-
niae auctus Parisios profectus optimos ibi codiceS, qui quinque libros
novissimos Plinii continent, a Car olo Benedicto Ha sio, Germa-
niae inter Gallos decore, adeo benevole adiutuS, ut menses illos Pa-
risienses in summis vitae meae ornamentis et deliciis semper sim
habiturus, excerpere institueram (videatur Okenii Isis 1828. Vol. 21. ’
p. 455.). Thierschius, qua est animi alacritate, rem talem non
differendam esse sciens, statim omnia quae ipsi necessaria videban-
tur agitare, nihil intentatum relinquere, omnem lapidem movere, ut
subsidia necessaria conferrentur. Hominum privatorum opes liic

