LXXVIII PRAEFATIO.

tere, ut lectores admoneant latere hic aliquid quod observatione sit
dignum. Id ut probari potest in scriptore aliquo, qui coniecturarum
ope minus eguit vel omnino minus corruptus ad nos est perlatus, ita
in scriptore omnium corruptissimo, ubi saepe per singulas paragra-
phos ad plures coniecturas confugiendum fuit, incommodi aliquid ha-
bet per multitudinem illorum signorum, quae lectorum oculos male
afficiat necesse est. Huic igitur incommodo ut occurrerem, simul ut
lectorem certiorem eorum redderem, quae coniectura perfecta viden-
tur aut perficienda sunt, Plinio meo indicem illum criticum adieci,
cuius haec est ratio: lemmati subscriptum nomen viri alicuius docti
significat illud verbum coniectura huius viri esse restitutum et hanc
coniecturam spreta omnium codicum lectione aut a prioribus editori·
bus aut a me esse receptam3 lemmati subscripta littera β significat
exhiberi illo loco in editione mea scripturam Dalecampianam, cuius
auctoritas hac tantum ratione plane intelligi potuit, sive ab Har·
duino servatam sive ab eo neglectam et a me restitutam, quam et
codicibus nunc ignotis et coniecturis priorum editorum niti supra
vidimus; lemmati subscriptum signum interrogationis locum ita in
codicibus quidem legi, sed pro corrupto habendum denotat3 idem
signum nominibus virorum doctorum appositum me de veritate con-
iecturae dubitare significat, quam me propterea tantum recepisse, ut
vox adesset, quae legi posset3 idem valet de eodem signo litterae β
subiecto, quo lectores docentur me spreta codicum aperte corrupto-

rum scriptura ad interpolationem qualis exstat in Dalecampiana con- ,

fugisse. Ita desiderio eorum hominum, qui de editione mea accura-
tius iudicare volent, satisfactum esse puto, magis in ipsorum Plinii-
que quam in meum commodum, qui ipse lectores ad me castigandum
hac ratione invitaverim. Nemo tamen putet me illis tantum in lociS,
quibus signum interrogationis est adscriptum, corruptelam aliquam
agnoscere3 immo permulti alii loci, maxime in triginta prioribus libris,
latent, ubi Plinium in Plinio frustra quaeras 3 verum illo signo eos
modo locos notavi, ubi aut a viris doctis aut a me ipso argumentis
certis prolatis demonstratum est corruptelam vel interpolationem
latere et emendationum hucusque prolatarum nullam satisfacere.
Quodsi omnibus illis vocibus, quas corruptas puto ,' illud signum

