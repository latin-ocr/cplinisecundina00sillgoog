PRAEFATIO. Lxxm

videant. Multa fortasse me melius dare potuisse , si diutius etiam
opus in scriniis meis servassem, ipse optime scio neque ignarus sum
Lobeckium omnes festinasse dicere, quorum alii libri exstarent
praeter postumos3 at idem Go ethium dicere memini, magno alicui
et per plures deinceps annos tractato operi tandem aliquando finem
imponendum esse. Id certe me praestitisse puto, ut iam Plinii oratio
certo fundamento nitatur, unde tuto progredi possis, ut sit cognitum,
quid codicibus, quid coniecturis virorum doctorum debeatur, ut di·
scant plurimas voces et locutiones quae nunc in lexicis vel aliis

· libris ut Plinianae circumferuntur inde eiiciendae esse, quia conie-

cturis debebantur, quae aut melioribus codicum scripturis cederent
oportuit aut certe magnis dubitationibus obnoxiae erant3 et in uni-
versum id de me spondere possum, me ut opus tanta regum augu-
stissimorum munificentia et exspectatione hominum doctorum sine
mea culpa per longius temporis spatium elusa non prorsus indignum
perficerem summum quod potui studium impendisse.

Scribebam Dresdae pridie kalendas Apriles MDCCCXLVII.

 

Hanc praefationem editioni meae Plinii Secundi praemittendam,
quam nunc TIBI, lector benevole, paucis in locis vel auctam vel
immutatam tradidi, postquam ante tres et quod excurrit annos scri-

· pseram, redemptorem ,operis sane ampli nec sine magnis impensis

suscipiendi quaerere coepi. At evenit quod fore praevideram. Plures
” quos deinceps accedebam Sosii nobilissimi litterarumque iuvanda-
rum studio alioqui insignes bonis quae dicuntur litteris haud multum
confisi et nostris potissimum temporibus maguum librum eumque
philologicum magnum malum cum Callimacho arbitrati comissime
pariter atque elegantissime responderunt se honori tam egregii ope-
ris publicandi impares se sentientes illum collegis suis invidere nolle.
Et ut ultima spes incepti mei ad laetum finem deducendi praecidere-
tur, paulo post insecuta sunt tempora illa Germaniae luctuosissima,
quae omni alii rei quam Plinio meo favebant, et cum totam 'rem
iure meo, ut, videbatur, pro conclamata haberem, nihil aliud mihi fa-
F

