PRAEFATIO. XLV

ne facerem et natura et multitudo harum sordium impedivit. Neque
fateri dubito, vel si unum alterumve nomen alicuius herbae, lapidis,
animalis ex Vincentio restitui posse scivissem , tamen totum eins
opus me non excerpturum fuisse , cum hoc lucrum comparatum
cum ingenti labore nimis videretur exiguum et otio mihi concesso
melius parcendum esset. At multiplici experientia edoctus animad-
verteram, quae verbi causa Schneidero Saxoni nova itemque bona
apud Vincentium videbantur, ea omnia in meis codicibus reperiri
vel certe facillima et certissima coniectura ex aliis scriptoribus ve-
tustis, nisi dudum sunt emendata, emendari posse.

Pauca denique addenda sunt de re quadam perquam mirabili et
ad cognoscendam qua Plinius medio aevo gauderet auctoritatem
utili. Inveniuntur scilicet apud nonnullos illius aetatis scriptores
loci, quibus illi Plinii testimonio laudato veritatem narrationis suae
comprobare student. Eos si apud ipsum Plinium quaeris, nusquam
reperies. Hos locos cum ego primum inspexissem et apud Plinium
frustra quaesivissem , suspicio mihi oboriebatur scriptores illos
pleniore quam nos codice usos fuisse, tali fere, qualis est Bamber-
gensis 3 mox tamen eam abieci, cum in illis locis e Plinio personato
laudatis aliquoties vel liber XXXVII. nunc e Bambergensi supple-
tus occurreret (v. Servium ad Verg. Aen. 8, 401. coll. Plin. 37, 30.;
ad 4, 261. coll. Plin. 37, 115.; ad 1, 174. coll. Plin. 37, 139.),
ut, si vera essent illa testimonia, pleniores adeo quam Bambergen-
sem codices exstitisse credendum esset. Deinde crederem, si apud
unum aliquem scriptorem illi loci invenirentur. At cum ipse ego
quattuor norim, qui Plinii auctoritatem falso prae se ferunt, plures
fortasse aliquando inveniantur3 porro cum vel recentissimi neque
semper gravissimi mediae aetatis scriptores opera sua testimoniis
Plinii exornarint‚ ubi perquam mirum est omnes illos pleniores
codices tam cito periisse, ut eorum praeter Bambergensem nullum
amplius exstet vestigium, nunc mihi certissime persuasum est levem
aliquam fraudem illorum hominum hic agnoscendam esse, qui, ut
narrationibus suis fidem facerent, Plinii nomen adscripserunt, cuius
naturalis historia per totam mediam aetatem ut fons omnis huma-
nae scientiae et encyclopaedia universalis in summo honore habita

