PRAEFATIO. Lxxlx

apposuissem, in libris maxime geographicis, ubi nomina barbara mi-
rum quantum esse corrupta perquam est probabile, eius ponendi
finis nullus esset inventus. Non paucas etiam, ut hoc addam, in
indice libri primi ab ipso Plinio conscripto corruptelas orthograpbici
potissimum generis exstare credo, quae tum demum detegi poterunt,
cum ad emendandos singulos libros processum erit. Illum indicem
in minutioribus etiam rebus iam nunc emendare non licebat, neque
magis post omnes demum ceteros libros absolutos eum tractare.
Errores in eo detectos addendis et corrigendis inseram, quibus talis
liber, qualem manu lector tenes, numquam egere poterit. In ipso
vero commentario critico cum in universum maximae brevitati stu-
dere deberem et lectorem cordatum et candidum ipsum iudicaturum
esse confiderem, cur hanc potissimum neque aliam lectionem recepe·- ”
rim, nonnullis locis, maxime librorum sex postremorum, ubi et codex
B et rerum expositarum natura me ut hoc facerem invitarunt, oum
et aliquanto exercitatiorem lectorem offensum iri putarem, uberiores
adnotationes subieci, quibus et usum loquendi Plinio proprium expli·
carem et sententiam scriptoris paulo impeditiorem expedirem (quod
praeter Dalecampium ab Harduino saepe compilatum nemo felicius
suscepit quam Ι. Fr. Gronovius et I. M. Gesnerus in chrestomathia
Pliniana, cuius novissima semper usus sum editione Lipsiensi anni
177 6.)‚ et opiniones interpretum maiorum gentium aut novis argu·
mentis confirmarem aut, si a vero aberrare videbantur, corrigerem
atque ita nodos quosdam grammaticos et criticos et historicos, quan-
tum in me esset, solverem. Non equidem negaverim me nonnullis
hominibus plura, quam opus erat, explicuisse videri posse, et facilius
sane erat superciliosum silentium obtinere, uti saepe homines existi-
mationi suae tacendo quam loquendo melius consulunt3 sed clare
loquendum fuit meumque esse putavi longioribus et accuratioribus
meis adnotationibus tam ostendere, quid post tantam curam in Pli-
nio positam de illis locis difficilioribus eruerim, quam homines me
peritiores et doctiores ad sententiam suam de iis proferendam exci-
tare, quod potissimum de commentario praefationis Plinianae valet,
cuius ambitus repetendus est ex singulari oratione, qua Plinius in
⁸ ea conscribenda est usuS, et ex conditione eius critica incredibilem

