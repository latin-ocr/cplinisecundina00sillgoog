XXVIII PRAEFATIO·

ras, iam in praefatione voluminis V. p. XIX. editionis meae minoris
quemvis intellecturum esse dixi, quam alto supercilio et quasi de
tripode hoc ab Harduino sit pronuntiatum, cui praeterea perquam
difficile futurum fuisset apte nobis respondere quaerentibus, quinam
tandem fuerint isti eruditi nomine ignoti, qui tam ingentem conie-
cturarum numerum cum Dalecampio communicarent ‚ ne verbum
quidem de hominibus doctis, quos Harduinus sibi finxerit , addente.
Quod meum iudicium postea Ian u s in nuntiis litterar. Monacensibus
1836. nr. 164. p. 267 . non solum comprobavit, sed etiam aliquot
errorum, quos in commemorandis illis lectionibus in editione mea
minore commiseram, me admonuit. Hac igitur editione maiore sus-
cepta totam rem accuratissime investigandam censui, neque dubito
quin omnibus argumentis, quae proferre potui , et cognitis et pon-
deratis lectores tantum abesse sint confessuri, ut Harduini‚ hominis
astuti aliisque sua surripientis, iudicio malevolo de Dalecampio‚
homine probo minimeque indocto, sit assentiendum, ut per illas le-
ctiones litteris V etM notatas certe multo maxima ex parte codicum
discrepantias servatas sit credendum. Ac primum quidem Dalecam-
pius littera M- utens, pro qua ego ubique r posui , semper lectiones
ex libris manuscriptis haustas significavit, quod primum inde disci-
mus, quod‚ uti singulae fere paragraphi editionis nostrae docent, longe
plurimae illarum lectionum per codices postea collatos confirman-
tur, tum, id quod multo est gravius, saepe tales lectiones ex M
(sive r) sunt enotatae, quarum, cum ipsae a codicibus aliis non con-
firmentur, certissima tamen vestigia aliis in codicibus inveniuntur.
Ita 2, 230. unus r habet fons incorruptas semper praestat aquas, ubi
cum aliorum codicum librarii pro illo semper ex inepto errore, cuius
fons neminem fugiet, exarassent in spira vel spira, ab aliis scribis,
Ad, et editoribus omnibus illud adverbium est omissum, quia illae
malae lectiones iustum sensum non funderent. At quaeso, unde eas
ortas dicas , nisi ex aliqua lectione male intellecta? Facilior etiam
res est intellectu 4, 26„ ubi ex r recipiendum fuit obiecta insula
Euboea, idque eo magis, cum A habeat obiecta insulae uboea, qui
levis error postea occasionem lectionum obiectu insuleuboea et
obiectu insulae Euboeae dedit, quarum haec in editiones vulgatas

