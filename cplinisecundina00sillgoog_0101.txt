PRAEFATIO. xle

tem vitulos marinos provocavit; vel 32, 27., ubi B¹ vestigia verae et
in ceteris omnibus codd. servatae et a Dioscoride confirmatae scri·

* pturae friabilec habet, cum Β2 inepte scripserit sraqz‘les ,· vel 32, 128.,
ubi cum vulgo recte scribatur defervefacta , Βι levi errore habet dc·
serv-efacta, quod per Β2 male est interpolatum in de farre sacta ‚- vel
35, 38„ ubi pro orcis B¹ habet arcis, 13² ex interpolatione urceis.
Et hae quidem deteriores lectiones manus secundae ortae sunt, si
quid video, ex glossis marginalibus illi codici archetypo iam adscri-
ptis, unde Bambergensis est descriptae, quas librarius, ne quid arche-
typi periret, sive bonas sive malas repetiit. Hinc huius manus se·
eundae duo genera discernenda, alterum emendationum manus pri-
mae calamo lapsae ‚ alterum malarum lectionum et interpolationum
ex margine codicis archetypi in Bambergensem transgressarum‚ quam
meam sententiam a vero non abhorrere inprimis illud de farre facta
docere videtur, quod quomodo ipsam codicis archetypi scripturam
exhibeat, nemo demonstrabit,- cum eam potius in deserv-efacta inesse
sit certissimum. Ut tamen lectores huius editionis viderent, quam
externam speciem utraque manus in codice Bambergensi prae se
ferret, exemplum eius⁴ proposui libri XXXVII. §§ 203-2Q5„ quae
totae ad fidem illius sunt expressae. In universum autem codex B
summis virtutibus eminet, innumeris locis aut veram scripturam so-
lus exhibet aut leviter corruptus originem corruptelae ceterorum co-
dicum patefacit, interpolationes eorum ostendit, parva glossemata
ex asyndetis potissimum non intellectis orta removet. Ne ta-
men caeco studio eum sequamur, non modo ingentem numerum
errorum per negligentiam librarii ‚natorum habet, cum et litterae
male omittantur, uti 35, 142. pro in arte male in eo scribitur inte,
et terminationes vocum propter similitudinem illarum confundantur,
uti 35, 141. Leontiscum Aratum in eo legitur pro Leontiscus Ara-
tum, verum etiam maioribus subinde vitiis laborat. Nam et multas
corruptelas ad maiorem aetatem recedentes habet, uti 32, 5. ventrem
pro Venerem cum secunda lectione invenerim, 32, 13. pithiae pro
anthiam, quod viri docti ex Ovidio dudum reposuerunt, 32, 63. no-
men creatura pro nomenclatura, 35, 4. fiqurabundus crimine pro

fiqurarum discrimine, 35, 144. illam cum pro Iliacum, et glossema-

D

